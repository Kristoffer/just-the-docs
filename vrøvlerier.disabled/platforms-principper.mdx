<img width="800" alt="Platform" src="https://github.com/test-jppolitikenshus/internal-developer-platform/assets/35189/13f752b8-ae5a-42e5-b616-058eab39111f">

# Platformsprincipper i Digital Udvikling & Teknologi

Overordnet er platforme i Digital Udvikling & Teknologi sat i verden for at støtte nyheds- og erhvervsmedierne i koncernen – og dermed er fokus ikke på fx DAO, forlaget, Saxo, fælles økonomisystemer eller lignende. Platformene har nogle basale fælles karakteristika, som synliggør formål, målgruppe, empowerment, snitflader, engagement og fællestræk med produktteams.

**En platform i JP/Politikens Hus servicerer kun interne teams og platforme.**
**Et produktteam i JP/Politikens Hus servicerer kun eksterne kunder og brugere.**

### Formål

- En platform i Digital Udvikling & Teknologi har altid et veldefineret formål – en koncis og velbeskrevet mission
- En platform i Digital Udvikling & Teknologi reducerer kognitiv load fra de mennesker og de teams, der anvender platformen

### Målgrupper

En platform i Digital Udvikling & Teknologi har to overordnede målgrupper:

- Mediernes decentrale **produktteams**
- Husets andre **platformteams** (Data, AI, Lyd, KOA osv.)

### Snitflader

Et platformsteam i Digital Udvikling & Teknologi har udelukkende **interne brugere** – ofte udviklere i Digital Udvikling & Teknologi. Dette står i modsætning til produktteams som typisk udelukkende har **eksterne brugere** og kunder.

- En platform i Digital Udvikling & Teknologi skal så vidt muligt – og i en drømmeverden 100% kunne **selvbetjenes** via fx API’er, konfiguration, web-brugergrænseflader, kombineret med tilstrækkelig og opdateret dokumentation.
- En platform i Digital Udvikling & Teknologi skal tilbyde veldefinerede og tydelige **Golden Paths** for sine brugere – dvs. en anbefalet vej, fremfor en obligatorisk og dikteret vej. Alt udenfor denne Golden Path har ikke med platformen eller platformsteamet at gøre.
- Et platformsteam i Digital Udvikling & Teknologi består af engagerede medarbejdere, der skal have viden og lyst til både at onboarde de interne brugere af platformen men også sparre og rådgive disse brugere af platformen.

### Empowerment

- Et platformsteam i Digital Udvikling & Teknologi er et empowered team, som altid tager udgangspunkt i behov og painpoints via dialog med sine to målgrupper. Det er platformteamets ansvar at kondensere både de ensartede og forskelligartede behov således, at det er platformsteamet der beslutter, hvordan og hvornår de kan skabe mest værdi hurtigst – totalt set. Et empowered team er et løsningsorienteret team, men er også bekendt med ordet ”nej”.
- Et platformsteam i Digital Udvikling & Teknologi agerer fuldstændigt som ethvert andet produkt team, med mange af de samme product management-discipliner som fx stakeholder håndtering, bruger indsigt, initiativ prioritering, roadmaps, support, eksekvering og opfølgning etc.
- En platform i Digital Udvikling & Teknologi skal være en compelling platform – en platform man som intern bruger skal have lyst til at anvende – fordi den giver så indlysende og overbevisende værdi og mening.



